<!doctype html>
<html>
  <head>
    <meta charset="utf-8">
    <meta name="Author" content="guskant"> 
    <meta http-equiv="X-UA-Compatible" content="chrome=1">
    <title>lo nenri be lo spati denmi ze mo'o</title>
    <link rel="stylesheet" href="stylesheets/styles.css">
    <link rel="stylesheet" href="stylesheets/pygment_trac.css">
    <link rel="stylesheet" href="stylesheets/bubble.css">
    <link href='http://fonts.googleapis.com/css?family=Droid+Serif:400,400italic' rel='stylesheet' type='text/css'>
    <script src="https://ajax.googleapis.com/ajax/libs/jquery/1.7.1/jquery.min.js"></script>
    <script src="javascripts/respond.js"></script>
    <!--[if lt IE 9]>
      <script src="//html5shiv.googlecode.com/svn/trunk/html5.js"></script>
    <![endif]-->
    <!--[if lt IE 8]>
    <link rel="stylesheet" href="stylesheets/ie.css">
    <![endif]-->
    <meta name="viewport" content="width=device-width, initial-scale=1, user-scalable=no">
  </head>
  <body>

    <div class="wrapper">

      <section>

        <h2>ni'o ni'o <br />
lisri se pi'o lo <var class="tt">pruxi bo ve cusku je ninmu <span class="tooltip"><span class="top"></span><span class="middle">to'i sa'a lu lo pruxi bo ve cusku je ninmu li'u se smuni lo ninmu je ve cusku be fo lo pruxi toi </span><span class="bottom">[pruxi bo ve cusku je ninmu] </span></span></var> moklu fi <var class="tt">le morsi pruxi <span class="tooltip"><span class="top"></span><span class="middle">to'i sa'a le morsi pruxi cu du la .takexir. toi </span><span class="bottom">[le morsi pruxi] </span></span></var> </h2>
<!-- 巫女
みこ
の口を借りたる死霊の物語 -->
          <p>
ni'o <br />
sei sa'a ze'i smaji se'u <br />
le zekri lebna goi ko'a noi ba'o bai gletu le mi speni'u goi ko'e ku'o  <br />
pu ki ku joi gi ti zutse <br />
gi ko'e co'a vrici cnidju <br />
<!-- 　——盗人
ぬすびと
は妻を手ごめにすると、そこへ腰を下したまま、いろいろ妻を慰め出した。 -->
.i <br />
.ei mi na'e ka'e bacru <br />
<!-- おれは勿論口は利
き
けない。 -->
.i ji'a <br />
lo xadni ku ce lo <var class="tt">ckunrsugi <span class="tooltip"><span class="top"></span><span class="middle"> to'i sa'a lo ckunrsugi cu du la'o ly Cryptomeria japonica ly toi </span><span class="bottom">[ckunrsugi] </span></span></var> genja cu se bakfu <br />
<!-- 体も杉の根に縛
しば
られている。 -->
.i ku'i <br />
mi ca'o la'e de'u fi ko'e so'i roi kanla cusku <br />
<!-- が、おれはその間
あいだ
に、何度も妻へ目くばせをした。 -->
.i tu'e <br />
ko'e <var class="tt">ko'oi <span class="tooltip"><span class="top"></span><span class="middle"> to'i sa'a zo ko'oi po'e la'o gy UI6 gy cipra cmavo gi'e tcita lo se cusku le du'u la'e vo'e te minde ja se cpedu ja se curmi ja se pacna ja se stidi ja se djica ja se bilga toi </span><span class="bottom">[ko'oi] </span></span></var> tu'a lo se cusku be ko'a na krici <br />
.i <br />
ro da poi ko'a cusku ke'a zo'u ko'e ko'oi lo du'u da jitfa ku jinvi <br />
sei sa'a ze'i smaji se'u <br />
<!-- この男の云う事を真
ま
に受けるな、何を云っても嘘と思え、—— -->
tu'u <br />
.i <br />
mi lo nu fi la'e di'u tavla ku djica <br />
<!-- おれはそんな意味を伝えたいと思った。 -->
.i ku'i <br />
ko'e noi za'a badri ku'o <br />
joi gi lo <var class="tt">spatrsasa <span class="tooltip"><span class="top"></span><span class="middle"> to'i sa'a lo spatrsasa cu du la'o ly Sasa ly noi ke'a se jutsi fi la'o ly Bambusoideae ly zi'e poi lo stani be ke'a ru'i se vasru lo pilka .i lo spatrsasa lo spatrtake cu frica lo se jutsi gi'e ku'i simsa lo tarmi .i se ki'u bo lo nu da jutsi ma kau cu so'o roi se srera toi </span><span class="bottom">[spatrsasa] </span></span></var> farlu bo pezli cu zutse <br />
gi fa'a lo tuple cidni cu tai'i .djit. catlu <br />
<!-- しかし妻は悄然
しょうぜん
と笹の落葉に坐ったなり、じっと膝へ目をやっている。 -->
.i za'a ju'a <br />
fo la'e di'u fe lo du'u ko'e lo ko'a valsi ku tinju'i cu jinvi <br />
<!-- それがどうも盗人の言葉に、聞き入っているように見えるではないか？　 -->
.i <br />
mi se ja'e gi jilra gi se xadni co tolcando <br />
<!-- おれは妬
ねたま
しさに身悶
みもだ
えをした。 -->
.i ku'i <br />
ko'a da ce'o de ca'o to'e juxre ciksi <br />
<!-- が、盗人はそれからそれへと、巧妙に話を進めている。 -->
.i lu <br />
 pa mei po'o ku'i nu lo skapi co xadni pu co'i to'e jinsa <br />
 .i ja'e bo .ei do le spenau co'a na'e panpi <br />
 .i .e'u nai do le di'u spenau ba ranji speni <br />
 .i ku'i .e'u do mi co'a speni .ai pei <br />
 .i jo'a mi do prami <br />
 .i se mu'i sai bo co'i zukte lo se darsi <br />
li'u <br />
sei sa'a ze'i smaji se'u <br />
.i <br />
ko'a noi ro mai darsi ku'o di'u do'a nai co'a cusku 
<!-- 一度でも肌身を汚
けが
したとなれば、夫との仲も折り合うまい。そんな夫に連れ添っているより、自分の妻になる気はないか？　自分はいとしいと思えばこそ、大それた真似も働いたのだ、——盗人はとうとう大胆
だいたん
にも、そう云う話さえ持ち出した。 -->
</p><p>
ni'o <br />
sei te cusku be de'u bei ko'a <br />
ko'e noi za'a vindu se pluka <br />
mo'i ga'u jai gau muvdu fai lo flira <br />
<!-- 　盗人にこう云われると、妻はうっとりと顔を擡
もた
げた。 -->
.i  <br />
ca nai la'e di'u mi ko'e poi se du'i melbi nau ca ze'e pu no roi viska <br />
<!-- おれはまだあの時ほど、美しい妻を見た事がない。 -->
.i ku'i <br />
ko'e poi melbi <br />
zi'e noi ca'u ke'a me mi poi ca'a skori rinju <br />
cu spuda ko'a ma <br />
<!-- しかしその美しい妻は、現在縛られたおれを前に、何と盗人に返事をしたか？　 -->
.i <br />
mi noi ku'i mo'i zei zvati bu'u lo <var class="tt">bi'i zei munje <span class="tooltip"><span class="top"></span><span class="middle"> to'i sa'a lo bi'i zei munje cu munje fi lo budjo .i je bu'u ra lo morsi poi pu'o za'u re'u jbena cu zvati toi </span><span class="bottom">[bi'i zei munje] </span></span></var> ku'o <br />
ro roi ku go lo te spuda be fi ko'e cu morji gi lo ka ce'u xebni cinmo cu carmi <br />
<!-- おれは中有
ちゅうう
に迷っていても、妻の返事を思い出すごとに、嗔恚
しんい
に燃えなかったためしはない。 -->
.i ju'o  <br />
ko'e cusku <br />
sei sa'a ze'i smaji se'u <br />
lu ja'o ko mi mo'i fa'a da .a'u cu'i se kansa li'u <br />
sei sa'a ze'u smaji se'u 
<!-- 妻は確かにこう云った、——「ではどこへでもつれて行って下さい。」（長き沈黙） -->
</p><p>
ni'o <br />
lo zekri po ko'e za'u mei <br />
<!-- 　妻の罪はそれだけではない。 -->
.i <br />
lo nu go'e po'o da'i na rau mei krinu lo nu ne'i lo vi manku mi ca'a dunku traji <br />
<!-- それだけならばこの闇
やみ
の中に、いまほどおれも苦しみはしまい。 -->
.i ku'i <br />
ko'e noi za'a senva pe'a ku'o  <br />
ca lo mu'e se jgari ko'a fo lo xance gi'e co'a klama mo'i ze'o lo spati denmi kei <br />
ge co'a suksa <var class="tt">pilda <span class="tooltip"><span class="top"></span><span class="middle"> to'i sa'a zo pilda <a href="http://www.lojban.org/tiki/Resurrected+gismu">nalmorsi gismu</a> gi'e se smuni lo nu lo flira cu ciblu claxu skari toi </span><span class="bottom">[pilda] </span></span></var> gi tu'a mi pe bu'u lo ckunrsugi genja ku degja'o <br />
<!-- しかし妻は夢のように、盗人に手をとられながら、藪の外へ行こうとすると、たちまち顔色
がんしよく
を失ったなり、杉の根のおれを指さした。 -->
.i lu <br />
 ko catra le va prenu <br />
 .i ganai ri jmive gi mi do na'e ka'e kansa <br />
li'u <br />
sei sa'a ze'i smaji se'u <br />
.i <br />
ko'e noi za'a jai fenki pe'a ku'o di'u so'i roi krixa cusku <br />
<!-- 「あの人を殺して下さい。わたしはあの人が生きていては、あなたと一しょにはいられません。」——妻は気が狂ったように、何度もこう叫び立てた。 -->
.i lu  <br />
ko catra le va prenu <br />
li'u  <br />
sei sa'a ze'i smaji se'u <br />
.i <br />
le di'u valsi noi vlile tcima pe'a ku'o <br />
nau ca ji'a ku mo'i fa'a lo vu manku loldi  <br />
co'a jai bai ke sraji je fatne brife bo farlu fai mi <br />
<!-- 「あの人を殺して下さい。」——この言葉は嵐のように、今でも遠い闇の底へ、まっ逆様
さかさま
におれを吹き落そうとする。 -->
.i xu pau nai <br />
su'o roi ku do'a nai lo valsi co se xebni be se du'i de'u pa'o lo moklu be lo'e prenu pu'i se bacru <br />
<!-- 一度でもこのくらい憎むべき言葉が、人間の口を出た事があろうか？　 -->
.i xu pau nai <br />
su'o roi ku do'a nai lo valsi co se dapma be se du'i de'u pa'o lo kerlo be lo'e prenu  pu'i se tirna <br />
<!-- 一度でもこのくらい呪
のろ
わしい言葉が、人間の耳に触れた事があろうか？　 -->
.i xu pau nai <br />
su'o roi ku do'a nai <br />
sei sa'a ze'i smaji se'u <br />
sei sa'a suksa ke carvi carmi ke'e pe'a ckasu bo cmila <br />
<!-- 一度でもこのくらい、——（突然迸
ほとばし
るごとき嘲笑
ちょうしょう
） -->
.i <br />
ca lo mu'e tirna le de'u valsi kei <br />
ko'a ji'a sai co'a pilda <br />
<!-- その言葉を聞いた時は、盗人さえ色を失ってしまった。 -->
.i lu  <br />
ko catra le va prenu <br />
li'u  <br />
sei sa'a ze'i smaji se'u <br />
.i  <br />
ko'e joi gi di'u ca'o krixa cusku gi ko'a fo lo birka ku tsali jgari <br />
<!-- 「あの人を殺して下さい。」——妻はそう叫びながら、盗人の腕に縋
すが
っている。 -->
.i <br />
ko'a ko'e joi gi <var class="tt">tai'i <span class="tooltip"><span class="top"></span><span class="middle"> to'i sa'a zo tai'i po'e la'o gy COI2 gy cipra cmavo gi'e tcita lo cmevla ja se sitna be se pi'o zo zoi ja ve skicu le du'u sinxa le du'u ma kau sance pe'a lo tcini ja fasnu toi </span><span class="bottom">[tai'i] </span></span></var> .djit. ca'o catlu gi zo go'i na .e nai lu na go'i li'u .e no da spuda <br />
<!-- 盗人はじっと妻を見たまま、殺すとも殺さぬとも返事をしない。 -->
.i <br />
sei sa'a ze'i smaji se'u <br />
ca'o ja pu'o lo mu'e sanji la'e di'u kei <br />
ko'e mo'i fa'a lo cpana be lo <var class="tt">spatrtake <span class="tooltip"><span class="top"></span><span class="middle"> to'i sa'a lo spatrtake cu du la'o ly Arundinarieae ly noi tricu me la'o ly Bambusoideae ly gi'e xabju lo glare milxe foldi 
sei tu'a la'o ly Arundinarieae ly bu'u la'o zoi <a href="http://www.springerlink.com/content/l66176827751xx86/">Non-monophyly of the woody bamboos (Bambuseae; Poaceae): a multi-gene region phylogenetic analysis of Bambusoideae s.s. 
Sarawood Sungkaew, Chris M. A. Stapleton, Nicolas Salamin and Trevor R. Hodkinson 
Journal of Plant Research, 2009, Volume 122, Number 1, Pages 95-108</a> zoi se cusku toi 
 </span><span class="bottom">[spatrtake] </span></span></var> farlu bo pezli  <br />
cu pa po'o mei bo se tikpa je se falgau <br />
sei sa'a re re'u ke carvi carmi ke'e pe'a ckasu bo cmila <br />
<!-- ——と思うか思わない内に、妻は竹の落葉の上へ、ただ一蹴りに蹴倒
けたお
された、（再
ふたた
び迸るごとき嘲笑） -->
.i <br />
ko'a smaji bo kucysimgau be lo'i re birka be'o ce'o se kanla be fa'a lo mi tarmi <br />
<!-- 盗人は静かに両腕を組むと、おれの姿へ眼をやった。 -->
.i lu  <br />
 gau do mo le va ninmu <br />
 .i catra je'i sidju <br />
 .i .e'a spuda fi lo zu'o mo'i ni'a stedu tolcando <br />
 .i catra xu <br />
li'u <br />
sei sa'a ze'i smaji se'u <br />
.i mi mu'i le di'u valsi ku po'o ji'a fraxu .ai ko'a lo zekri <br />
sei sa'a re re'u ze'u smaji se'u 
<!-- 「あの女はどうするつもりだ？　殺すか、それとも助けてやるか？　返事はただ頷
うなず
けば好
よ
い。殺すか？」——おれはこの言葉だけでも、盗人の罪は赦
ゆる
してやりたい。（再び、長き沈黙） -->
</p><p>
ni'o  <br />
ko'e ca'o lo nu mi .ai cu'i pu'o jdice ku <br />
co'i ja pu'o lo nu vo'a pa da krixa ku <br />
fa'a lo spati denmi condi zi co'a bajra <br />
<!-- 　妻はおれがためらう内に、何か一声
ひとこえ
叫ぶが早いか、たちまち藪の奥へ走り出した。 -->
.i  <br />
ko'a ji'a zi fa'a plipe <br />
.i ku'i za'a <br />
la'e di'u na'e rinka lo nu po'o ji'a sai jgari lo taxfu tubnu <br />
<!-- 盗人も咄嗟
とっさ
に飛びかかったが、これは袖
そで
さえ捉
とら
えなかったらしい。 -->
.i <br />
mi noi pe'a jitfa ganse ku'o lo di'u jvinu ca'o viska po'o 
<!-- おれはただ幻のように、そう云う景色を眺めていた。 -->
</p><p>
ni'o <br />
ko'a <br />
ba'o lo nu ko'e rivbi cliva ku <br />
ce'o gi lebna lo barda dakfu .e lo bagyce'a jo'u celga'a <br />
gi gasnu co katna sedi'o pa po'o da lo mi skori <br />
<!-- 　盗人は妻が逃げ去った後
のち
、太刀
たち
や弓矢を取り上げると、一箇所だけおれの縄
なわ
を切った。 -->
.i lu  <br />
 ca ku tcini mi <br />
 li'u <br />
sei sa'a ze'i smaji se'u <br />
.i  <br />
mi morji lo du'u ko'a ca lo mu'e canci ze'o lo spati denmi kei di'u mliba'u <br />
<!-- 「今度はおれの身の上だ。」——おれは盗人が藪の外へ、姿を隠してしまう時に、こう呟
つぶや
いたのを覚えている。 -->
.i  <br />
ro se cliva cu smaji <br />
<!-- その跡はどこも静かだった。 -->
.i na'i <br />
za'o ku da ci'o klaku <br />
<!-- いや、まだ誰かの泣く声がする。 -->
.i <br />
mi ca'o lo nu gau to'e rinju lo skori cu <var class="tt">ci'oi <span class="tooltip"><span class="top"></span><span class="middle"> to'i sa'a zo ci'oi po'e la'o gy COI2 gy cipra cmavo gi'e tcita lo cmevla ja se sitna be se pi'o zo zoi ja ve skicu le du'u sinxa le du'u ma kau sance pe'a lo se cinmo toi </span><span class="bottom">[ci'oi] </span></span></var> .djit. tirna jundi <br />
<!-- おれは縄を解きながら、じっと耳を澄ませて見た。 -->
.i ku'i .ua bu'o  <br />
le de'u voksa cu me mi sevzi klaku voksa pei <br />
sei sa'a ci re'u ze'u smaji se'u 
<!-- が、その声も気がついて見れば、おれ自身の泣いている声だったではないか？　（三度
みたび
、長き沈黙） -->
</p><p>
ni'o  <br />
mi mo'i to'o lo ckunrsugi genja ku lo mi tatpi xadni ku .a'i zei rajgau <br />
<!-- 　おれはやっと杉の根から、疲れ果てた体を起した。 -->
.i <br />
ca'u mi lo poi ko'e ni'a cliva ke'a ku'o cmalu dakfu pa mei cu jai gusni <br />
<!-- おれの前には妻が落した、小刀
さすが
が一つ光っている。 -->
.i <br />
mi ri jgari fi lo xance gi'e pa mei tungau lo mi cutne <br />
<!-- おれはそれを手にとると、一突きにおれの胸へ刺
さ
した。 -->
.i <br />
da poi ciblu panci bliku ku'o zo'i lo mi moklu ne'i mo'i ga'u klama <br />
<!-- 何か腥
なまぐさ
い塊
かたまり
がおれの口へこみ上げて来る。 -->
.i ku'i <br />
lo ka dunku cu ba'e no mei <br />
<!-- が、苦しみは少しもない。 -->
.i ku'i <br />
joi gi lo cutne co'a lenku <br />
gi lo vanbi co'a za'u mei <var class="tt">tai'i <span class="tooltip"><span class="top"></span><span class="middle"> to'i sa'a zo tai'i po'e la'o gy COI2 gy cipra cmavo gi'e tcita lo cmevla ja se sitna be se pi'o zo zoi ja ve skicu le du'u sinxa le du'u ma kau sance pe'a lo tcini ja fasnu toi </span><span class="bottom">[tai'i] </span></span></var> .cin. smaji  <br />
<!-- ただ胸が冷たくなると、一層あたりがしんとしてしまった。 -->
.i .ua <br />
xo pau nai mei ni smaji <br />
<!-- ああ、何と云う静かさだろう。 -->
.i <br />
mo'i zo'i lo vi cmana ctino spati bo denmi tsani <br />
lo cmalu cipni pa po'o mei cu ji'a na'e ke sanga klama <br />
<!-- この山陰
やまかげ
の藪の空には、小鳥一羽囀
さえず
りに来ない。 -->
.i ku'i <br />
bu'u lo ckunrsugi ja spatrtake jipno <br />
lo jikseicni solri bo gusni cu tolcando <br />
<!-- ただ杉や竹の杪
うら
に、寂しい日影が漂
ただよ
っている。 -->
.i  <br />
lo solri gusni <br />
sei sa'a ze'i smaji se'u <br />
cu ji'a milxe zenba lo ka kandi <br />
<!-- 日影が、——それも次第に薄れて来る。 -->
.i <br />
sei sa'a ze'i smaji se'u <br />
ji'a lo ckunrsugi ja spatrtake co'u se viska <br />
<!-- ——もう杉や竹も見えない。 -->
.i  <br />
mi bu'u ta ca'o vreta je ca bo se vanbi be lo condi ka smaji 
<!-- おれはそこに倒れたまま、深い静かさに包まれている。 -->
</p><p>
ni'o ca la'e di'u <br />
da noi smaji cadzu ku'o zo'i mi klama <br />
<!-- 　その時誰か忍び足に、おれの側へ来たものがある。 -->
.i  <br />
mi troci lo nu viska fa'a la'e di'u <br />
<!-- おれはそちらを見ようとした。 -->
.i ku'i <br />
se va'o mi ba da lo kandi manku ca'o culno <br />
<!-- が、おれのまわりには、いつか薄闇
うすやみ
が立ちこめている。 -->
.i <br />
da zo'u <br />
sei sa'a ze'i smaji se'u <br />
da fi lo na'e viska xance fe lo cutne cmalu bo dakfu ku to'e setca jgari <br />
<!-- 誰か、——その誰かは見えない手に、そっと胸の小刀
さすが
を抜いた。 -->
.i ca bo  <br />
ne'i lo mi moklu lo ciblu co flecu za'u re'u co'a se culno <br />
<!-- 同時におれの口の中には、もう一度血潮が溢
あふ
れて来る。 -->
.i ze'e ba bo <br />
mi mo'i fa'a lo bi'i zei munje manku ba'o jinru <br />
ge'e <br />
<!-- おれはそれぎり永久に、中有
ちゅうう
の闇へ沈んでしまった。……… -->
fa'o
          </p>
          <hr>
<div class="footer">
<p>
<div class="nav"> 
<div class="nav-prev"> 
<div class="nav-section-link-prev"><a href="yabu6.html"> ninmu </a></div> 
</div> 
<div class="nav-next"> 
<div class="nav-section-link-next"><a href="./"> no moi papri </a></div> 
</div> 
<div class="nav-title"> 
<div class="nav-title-title"> morsi pruxi </div> 
<div class="nav-title-link"><var class="tt">papri liste <span class="tooltip"><span class="top"></span><span class="middle">
<a href="./"> no moi papri </a>
<br />
<a href="yabu1.html"> tricu katna se jibri </a>
<br />
<a href="yabu2.html"> litru jdaca'i </a>
<br />
<a href="yabu3.html"> se fraxu </a>
<br />
<a href="yabu4.html"> laldyni'u </a>
<br />
<a href="yabu5.html"> .tajomar. </a>
<br />
<a href="yabu6.html"> ninmu </a>
<br />
<a href="yabu7.html"> morsi pruxi </a>
</span><span class="bottom">[papri liste] </span></span></var></div> 
</div> 
</div>
</p>
</div>
      </section>

    </div>

    <!--[if !IE]><script>fixScale(document);</script><!--<![endif]-->
    
  </body>
</html>
