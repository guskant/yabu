<!doctype html>
<html>
  <head>
    <meta charset="utf-8">
    <meta name="Author" content="guskant"> 
    <meta http-equiv="X-UA-Compatible" content="chrome=1">
    <title>lo nenri be lo spati denmi pa mo'o</title>
    <link rel="stylesheet" href="stylesheets/styles.css">
    <link rel="stylesheet" href="stylesheets/pygment_trac.css">
    <link rel="stylesheet" href="stylesheets/bubble.css">
    <script src="https://ajax.googleapis.com/ajax/libs/jquery/1.7.1/jquery.min.js"></script>
    <script src="javascripts/respond.js"></script>
    <!--[if lt IE 9]>
      <script src="//html5shiv.googlecode.com/svn/trunk/html5.js"></script>
    <![endif]-->
    <!--[if lt IE 8]>
    <link rel="stylesheet" href="stylesheets/ie.css">
    <![endif]-->
    <meta name="viewport" content="width=device-width, initial-scale=1, user-scalable=no">
  </head>
  <body>

    <div class="wrapper">

      <section>
        <div id="title">
          <h1>lo nenri be lo spati denmi</h1>
          <p>
           fi'e la .aktagaun.riunosuk.
          </p><p>
          sei la .guskant. cu fanva
          </p>
          <hr>
        </div>

        <h2>ni'o<br />
di'e fi lo poi lo pulji cu preti fo ke'a ku'o tricu katna se jibri cu lisri</h2>
          <p>

.i tu'e
<br />
la'e po do di'u jetnu
<br />
.i 
<br />
lo pu co'a sanji be lo va morsi xadni cu me mi je'u
<br />
.i
<br />
mi pu ki ta'e ca lo zi cerni tezu'e lo nu katna lebna lo trixe cmana <var class="tt">ckunrsugi<span class="tooltip"><span class="top"></span><span class="middle">to'i sa'a lo ckunrsugi cu du la'o ly Cryptomeria japonica ly toi</span><span class="bottom">ckunrsugi</span></span></var><a href="#ckunrsugi"><sup>*1</sup></a> cu  klama
<br />
.i 
<br />
ce'o co'a sanji lo nu ne'i lo cmana ctino ke spati denmi lo va morsi xadni cu zvati
<br />
.i
<br />
pau pei zvati ma kau
<br />
.i
<br />
la'a ri darno lo la .iamacnan. dargu la'u li ji'i vo ja mu tela'u lo <var class="tt">gutcrtcou<span class="tooltip"><span class="top"></span><span class="middle">to'i sa'a pa gutcrtcou cu mitre li ji'i pa no so toi</span><span class="bottom">gutcrtcou</span></span></var><a href="#gutcrtcou"><sup>*2</sup></a> 
<br />
.i
<br />
sei ne'i loi <var class="tt">spatrtake<span class="tooltip"><span class="top"></span><span class="middle">to'i sa'a lo spatrtake cu du la'o ly Arundinarieae ly noi tricu me la'o ly Bambusoideae ly gi'e xabju lo glare milxe foldi
sei tu'a la'o ly Arundinarieae ly bu'u la'o zoi <a href="http://www.springerlink.com/content/l66176827751xx86/">Non-monophyly of the woody bamboos (Bambuseae; Poaceae): a multi-gene region phylogenetic analysis of Bambusoideae s.s.
Sarawood Sungkaew, Chris M. A. Stapleton, Nicolas Salamin and Trevor R. Hodkinson
Journal of Plant Research, 2009, Volume 122, Number 1, Pages 95-108</a> zoi se cusku toi
</span><span class="bottom">spatrtake</span></span></var><a href="#spatrtake"><sup>*3</sup></a> loi cinla ckunrsugi fe'e ru'inai zvati 
<br />
va'o lo nu tu'a no prenu cu se ganse ku stuzi
<br />
.i
<br />
lo morsi xadni 
<br />
va'o lo nu dasni lo kandi blanu crekrsuikanu .e lo ke tcadu morna ke'e je cinje mapkrxeboci kei
<br />
sei lo betfu cu gapru 
<br />
cu vreta 
<br />
.i
<br />
ro bu'a zo'u gu 
<br />
sei ku'i me pa po'o dakfu
<br />
lo cutne midju cu se tunta je se xrani 
<br />
gi bu'a
<br />
.iseri'abo
<br />
loi morsi xadni jibni ke spatrtake ke farlu pezli cu nuknrsuxou cinta jinru pe'a
<br />
.i
<br />
na'i lo ciblu ba'o flecu
<br />
.i
<br />
lo xrani moklu pe'a ji'a cu sudga za'a
<br />
.i ji'a ba'anai
<br />
bu'u ri pa <var class="tt">xirma sfani<span class="tooltip"><span class="top"></span><span class="middle">to'i sa'a lo xirma sfani cu sfani la'o ly Oestridae ly toi</span><span class="bottom">xirma sfani</span></span></var><a href="#xirmasfani"><sup>*4</sup></a> sei za'a vo'a lo mi cadzu sance na tirna
<br />
cu snipa je batci
<br />
.i
<br />
pau pei xu kau lo barda dakfu .a lo simsa na se viska
<br />
.i
<br />
na'i no da zvati
<br />
.i ku'i
<br />
ne'a ta bu'u lo ckunrsugi genja jibni lo skori cu pa mei ke vreta zvati
<br />
.i ji'a sei sa'a zi smaji
<br />
.i 
<br />
ba'anai bu'o lo na'e skori ji'a no'u lo komcu cu pa mei zvati
<br />
.i
<br />
loi zvati be ne'a lo morsi xadni cu po'o me ri .e ra je re mei
<br />
.i ku'i
<br />
loi srasu .e loi spatrtake ke farlu pezli fe'e ru'i vi'a se stapa je se daspo
<br />
.i se ki'u bo ju'o
<br />
lo va nanmu pu lo nu se catra cu mutce carmi tolcando
<br />
.i
<br />
ki'a pau pei xu kau lo xirma na zvati
<br />
.i
<br />
ta je'u lo'e xirma na ka'e se nenri
<br />
.i ri'a sai bo
<br />
fe ta fi lo xirma klama dargu fa lo spati denmi pa mei cu bitmu
<br />
tu'u
          </p>
<p>mu'onai</p>
          <hr>
<div class="footer">
<p>
<a name="ckunrsugi">*1: </a>
to'i sa'a lo ckunrsugi cu du la'o ly Cryptomeria japonica ly toi
</p><p>
<a name="gutcrtcou">*2: </a>
to'i sa'a pa gutcrtcou cu mitre li ji'i pa no so toi
</p><p>
<a name="spatrtake">*3: </a>
to'i sa'a lo spatrtake cu du la'o ly Arundinarieae ly noi tricu me la'o ly Bambusoideae ly gi'e xabju lo glare milxe foldi
sei tu'a la'o ly Arundinarieae ly bu'u la'o zoi <a href="http://www.springerlink.com/content/l66176827751xx86/">Non-monophyly of the woody bamboos (Bambuseae; Poaceae): a multi-gene region phylogenetic analysis of Bambusoideae s.s.
Sarawood Sungkaew, Chris M. A. Stapleton, Nicolas Salamin and Trevor R. Hodkinson
Journal of Plant Research, 2009, Volume 122, Number 1, Pages 95-108</a> zoi se cusku toi
</p><p>
<a name="xirmasfani">*4: </a>
to'i sa'a lo xirma sfani cu sfani la'o ly Oestridae ly toi
</p>
</div>
      </section>

    </div>

    <!--[if !IE]><script>fixScale(document);</script><!--<![endif]-->
    
  </body>
</html>
